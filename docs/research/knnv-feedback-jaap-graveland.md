# KNNV Feedback - Jaap Graveland

> Correspondentie met Jaap Graveland (KNNV bestuurslid) over soortherkenning tools en potentiële samenwerking.

## Context

Het Naturae project is deels geïnspireerd door een LinkedIn post van Jaap Graveland over het gebruik van flashcard apps voor soortherkenning. De KNNV (Koninklijke Nederlandse Natuurhistorische Vereniging) heeft interesse in het ontwikkelen van leermaterialen voor soortherkenning.

---

## Correspondentie

### 5 januari 2026 - Eerste contact (Vasco → Jaap)

> Hallo Jaap,
>
> Je bericht over soorten leren herkennen met een app sprak me aan. Als een soort weekendproject was ik al begonnen met het bouwen van een app om te werken aan mijn herkenning van vogelsoorten. Een soort Quizlet voor vogels (inclusief hun ecologie en kenmerken), met het idee om het op termijn uit te breiden naar andere soortengroepen. Ken je al de app BirdID van Nord University? Die app is wel een mooie inspiratie voor hoe ik de app wil maken.
>
> Het project lag alweer een maand stil op de plank, maar ik ga (geïnspireerd door je post) weer verder met het bouwen aan de app. Ik wilde het eigenlijk bouwen puur voor mezelf, maar het is natuurlijk veel leuker als er ook anderen gebruiken van kunnen maken. En als zij zelf leersets aan kunnen maken, eigenlijk zoals jij in Anki hebt gedaan. Alleen dan gebruiksvriendelijker.
>
> Zou je het leuk vinden om een kijkje te nemen als ik de eerste versie van de app kan delen? Wanneer precies weet ik nog niet, zoals gezegd ben ik er nu mee aan het knutselen wanneer ik wat tijd over heb.
>
> Groeten,
> Vasco

### 6 januari 2026 - Reactie Jaap

> Ha Vasco, ik kreeg nog een reactie als de jouwe, dat geeft burger moed. Ik heb zelf een professionele achtergrond in de informatie- en gegevensvoorziening, niet zozeer mbt techniek, maar mbt proces van ontwikkelen, en gebruik van tools. En ik ben al jaren actief in de natuurvrijwilligerswereld.
>
> Vanuit die ervaring zijn voor mij voorwaarden (zo wil ik het ook in KNNV bestuur brengen):
>
> 1. **Zo snel mogelijk een werkend product**, hoeft nog niet perfect, maar zodat het gebruikt wordt. Dat stimuleert gebruik, stimuleert de maker (lekker snel resultaat) en maakt werkenderwijs verbeteren mogelijk. Praktijk is beste leerschool.
> 2. **Beheer moet geregeld worden.** Want ontwikkelen is één, in lucht houden is heel wat anders.
> 3. Met 1 en 2 samenhangend: **zoveel mogelijk gebruik maken van bestaande studieplatforms** die veel worden gebruikt en hun praktische werkbaarheid hebben bewezen.
> 4. **De kaartjessets moeten makkelijk gedeeld kunnen worden**, tussen (beoogde) gebruikers, en daarmee feitelijk ook tussen platforms want er zijn verschillende platforms. Dat laatste hoeft misschien niet, als 1 populair en eenvoudig te gebruiken platform voldoende blijkt.
>
> Anki had ik in krap uurtje zonder hulp door en werkend, er is geen wachtwoord/account nodig. Maar stel dat andere opleidingen, organisaties Quizlet gebruiken en dat hier veel potentiële gebruikers mee werken. Dan wil je niet dat je daarvoor weer bij nul moet beginnen. Maar mijn kennis is nul op dit gebied.
>
> Kortom: eerst functioneel specificeren - wat moet het product kunnen? Daarna kijken of bestaand aanbod dat kan bieden.
>
> Heel lang verhaal kort, mijn eerste gedachte is: **liever niet weer een nieuwe app.** Maar ik ga me verder oriënteren. En wat denk jij?
>
> Groet, Jaap
> Mailen is misschien makkelijker: jaap.graveland@knnv.nl

### 6 januari 2026 - Reactie Vasco

> Hallo Jaap. Goed om te horen en bedankt voor de uitgebreide beschrijving van hoe je een oplossing voor je ziet. Begrijp ook de gedachte van niet een nieuwe app.
>
> Bij mij komt het project er vooral vandaan dat voor mijn eigen doeleinden de bestaande apps niet bevatten wat ik allemaal erin wil hebben en dat ik het gewoon leuk vind om te puzzelen met het maken van de tool.
>
> Een specifiek voorbeeld van een functie is dat het makkelijk moet zijn om een foto te annoteren. Zodat je eenvoudig in een foto kunt aangeven op welke kenmerken te letten. Maar dat zit nog niet in de minimal viable product die ik maak.
>
> Ik denk eigenlijk dat ik een werkend prototype van die MVP best snel in de lucht kan hebben. Ik geef een seintje als het zover is op je mailadres.
>
> Groeten

### 8 januari 2026 - MVP gedeeld

> Hallo Jaap! Zoals beloofd, you've got mail :)

**Reactie Jaap:**
> Dank voor je bericht, de mail zat in m'n spam. Ik laat van me horen, zal wel weekend worden, morgen o.a. bestuursvergadering KNNV waar ik leren door flashcards aan orde stel.

### 10 januari 2026 - Vasco

> Oke benieuwd wat je ervan vindt! Laat maar weten als je er vragen over hebt.

---

## Januari 2026 - Uitgebreide feedback na testen

> Ha Vasco, hier een update. Ik heb je app even uitgeprobeerd. Was een eye opener dat je natuurlijk ook geluidsbestanden in een app kunt laden. Ik probeerde het ook even in Anki, dat werkte heel eenvoudig.
>
> We spraken er in het bestuur over. **We zien grote potentie in het ontwikkelen van kaartensets voor soortherkenning**, in aanvulling op gidsen, herkenningsplaten etc. Het past bij onze ambitie om meer actieve en meer gekwalificeerde waarnemers te krijgen en ons plan om daarvoor een **KNNV natuuracademie** op te richten, in samenwerking met onze partnerorganisaties zoals Observation.org.
>
> Ik heb me wat verder georiënteerd en met mensen gesproken, en ben zelf dagvlinders aan het oefenen met Anki.
>
> **Alle ingrediënten zijn feitelijk aanwezig:** apps zoals Anki en Quizlet, en grote aantallen foto's en geluidsbestanden die met bronvermelding gratis beschikbaar zijn. Aspecten van belang zijn gebruiksgemak, kosten, kaartensets kunnen delen. En natuurlijk beheer van de app en sets met oog op continuïteit, kwaliteit en actualiteit. Bij Anki gaat kaartensets delen heel eenvoudig, heb ik ervaren.
>
> Dus eigenlijk is e.e.a. vrij eenvoudig op te zetten. Maar er komt natuurlijk flink wat bij kijken. Vwb foto's: selectie en zonodig aanpassen van foto's, naamgeving en bronvermelding toevoegen, invoeren in de app. Vwb gebruik: dubbelchecken van apps op geschiktheid, maken van instructiedocument, korte video('s), communicatie, cursus/webinar, en beheer van de set. Afspraken met partners. Het kost al vlug flink wat tijd. Het kan zomaar zijn dat binnen of buiten de KNNV vrijwilligers zijn die tijd en zin hebben, maar **er is vooral een projectleider nodig voor coördinatie en realisatie. We denken dat we hier een betaalde functie voor moeten maken en daarvoor gaan we subsidie aanvragen.**
>
> Met oog op beheer en snelheid van realisatie komen alleen reeds bestaande apps, die bovendien hun waarde bewezen hebben en waarvan continuïteit voldoende gegarandeerd lijkt, in aanmerking. Quizlet en Anki komen vaak bovendrijven. **Anki kan meer voor ons doel, maar is niet erg gebruiksvriendelijk** blijkt uit de reviews en is mijn eigen ervaring. **Voor Quizlet moet je ook betalen als je bestanden wil invoeren in de set**, en dat is in ons geval noodzakelijk.
>
> Dus ik ga hier fondsen voor zoeken en een subsidieaanvraag schrijven.
>
> **Zie jij nog in enige mate aanknopingspunten?**
>
> Groet, Jaap

---

## Analyse & Takeaways

### KNNV Behoeften

| Behoefte | Status Naturae |
|----------|----------------|
| Geluidsbestanden uploaden | ✅ Ondersteund |
| Foto's met bronvermelding | ✅ Ondersteund |
| Kaartensets delen | ✅ Publieke decks |
| Gebruiksvriendelijk | ✅ Focus van het project |
| Gratis (geen betaalmuur voor media) | ✅ Gratis |
| Continuïteit/beheer | ⚠️ Hobbyproject |
| Bewezen platform | ⚠️ Nieuw |

### Kernpunten van Jaap

1. **Positief over Naturae:**
   - "Eye opener" dat audio in een app kan
   - Ziet potentie in kaartensets voor soortherkenning
   - KNNV Natuuracademie plannen

2. **Zorgen/Barrières:**
   - Continuïteit van nieuw platform
   - Beheer moet geregeld zijn
   - Voorkeur voor bewezen platforms (Anki, Quizlet)
   - Projectleider nodig (betaalde functie, subsidie)

3. **Problemen met alternatieven:**
   - **Anki:** Niet gebruiksvriendelijk
   - **Quizlet:** Betaald voor media uploads

### Naturae Voordelen t.o.v. Anki/Quizlet

| Feature | Anki | Quizlet | Naturae |
|---------|------|---------|---------|
| Audio/foto's gratis | ✅ | ❌ (betaald) | ✅ |
| Gebruiksvriendelijk | ❌ | ✅ | ✅ |
| Soortherkenning-specifiek | ❌ | ❌ | ✅ |
| Taxonomische distractors | ❌ | ❌ | ✅ |
| Foto annotaties | ❌ | ❌ | ✅ |
| GBIF integratie | ❌ | ❌ | ✅ |
| Quiz modus | ❌ | ✅ | ✅ |
| Spaced repetition | ✅ | ⚠️ | ✅ (FSRS) |

### Mogelijke Aanknopingspunten

1. **Naturae als platform voor KNNV sets:**
   - Gratis, gebruiksvriendelijk, soortherkenning-specifiek
   - Kan sets hosten zonder kosten voor KNNV

2. **Export naar Anki:**
   - Naturae als maker-tool, export naar .apkg voor distributie
   - Combineert gebruiksvriendelijke editor met Anki's bewezen platform

3. **Samenwerking op content:**
   - KNNV levert expertise en content
   - Naturae levert platform en tooling

4. **Pilot project:**
   - Start klein met één soortengroep
   - Test met KNNV vrijwilligers
   - Evalueer na 3-6 maanden

---

## Partners genoemd door Jaap

- **KNNV** - Koninklijke Nederlandse Natuurhistorische Vereniging
- **Observation.org** - Waarnemingen platform
- **KNNV Natuuracademie** - Geplande opleidingstak

---

## Open Vragen

- [ ] Wat is de timeline voor de subsidieaanvraag?
- [ ] Welke soortengroepen hebben prioriteit voor KNNV?
- [ ] Is er interesse in een pilot met Naturae?
- [ ] Kan Naturae onderdeel zijn van de subsidieaanvraag?

---

*Document aangemaakt: januari 2026*
*Laatste update: januari 2026*
